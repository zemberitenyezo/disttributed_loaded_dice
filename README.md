# Decentralizált cinkelt kocka algoritmus

Ahogy a "kocogtatok" szó is erősen szöveg környezet érzékeny - "én" vagy "ti" - úgy a "visszacsatolás párti", is csak egyes embereknek juttatja a trianoni békeszerződést eszébe. Mások, főleg műszakiak, tudják, hogy a "jó tett helyébe jót várj" mondás igazságára utal ez a sajnálatosan inkább műszó kategóriába eső kifejezés, aminek a hétköznapi elterjedtsége nagyon hiányzik a magyar nyelvből: talán még a demokráciához és a kapitalizmushoz való viszonyunkat is aláássa, hogy nem gondolkodunk nyelvi szinten abban, az emberre a cselekedeteinek vissza kell hatnia. A modern társadalmak mind erre épülnek, ettől fejlődtek fel. Ahol a visszacsatolás sérül, ott csak a neveltetésen, elveken, eszméken, vagy épp hiten múlik, ki hogyan cselekszik, de az pár évszadnyi középkoron át nem vitt sehova.

Ma Magyarországon ez a visszacsatolás sérül a politikában az új, 2010 utáni választási rendszer és az ellenzéki pártok számosságának nem is olyan szövevényes együttállása miatt: a relatív többség alapú, egy fordulós választásban az ellenzék rendre alul marad a körzetekben, lásd 2018-ban, ahol "országosan" (határon túli szavazatokkal együtt) 49,5%-nyi szavazó voksolt a kormányra listán. Éppcsak az ellenzék 50,5%-nyi szavazója szanaszét szavazott a versengő ellenzéki pártokra, így az országos többség végül a körzetek miatt is a jelenlegi kormányé lett. Erre a jelenségre több megoldás is elképzelhető, például összefogás előválasztás alapján a relevánsabb körzetekben. De mi lesz azon területeken, ahol nincs meg az emberi és-vagy anyagi erőforrás az ellenzék egységesítésére, és a verseny miatt továbbra is eloszlanának az ellenzéki szavazatok?

Legkézenfekvőbb, ha a szavazók maguk egyeznek meg, kire szavazzanak. De hogyan lehet azt megszervezni egy előválasztás nélkül?

Ha a szavazók minden körzetben a valóban ellenzéki pártok jelöltjei közül szimplán a névsorban legelsőt választanák, akkor országos szinten a nevek véletlenszerűsége miatt kb. azonos számú körzeti képviselő juthatna be az országgyűlésbe az egyes ellenzéki pártokból. Későbbiekben ez a módszer egy offline is működőképes számítógépes programmal vagy okostelefon applikációval tovább finomítható úgy, hogy az egyes körzetekben a szoftver által tett véletlenszerű javaslatok országos szintű végeredménye közelítse a pártok valódi országos támogatottságát.

Ez műszakilag megoldható... Valahogy így:

Induljunk ki abból, hogy a pártvezetők kidobhatnák egy sima dobókockával, melyik körzetben melyikük jelöltje induljon. Ennek a decentralizált megfelelője, ha ABC sorrendben, praktikusan az első - releváns - ellenzéki jelöltre szavaz mindenki a saját helyi listájáról. Ez azonban még nem tükrözi a pártok országos népszerűségét. Ahhoz egy cinkelt kockán keresztül vezethetne az út, amit a pártvezetők a pártjaik népszerűsége szerint súlyozhatnának. Ez azonban nem decentralizált, vagyis nem hajtható végre állampolgárként, egyemberként.

A "decentralizált cinkelt kocka" technikai megoldása jobban hasonlítható egy olyan kártya játékhoz ahol a legerősebb kártya birtokosa nyer, és a pártjaik országos népszerűségével arányos számú lapot kapnak az egyes körzetek helyi jelöltjei párt hovatartozásaik alapján. A leosztáshoz egy ún. ál-véletlen generátorra van szükség, ami egy olyan matematikai számítás amely azonos bemenetre mindig ugyanazzal, a bemeneti adat függvényében egyébként rendkívül megjósolhatatlanul változó eredménnyel reagál. Ez ott jön be a képbe, hogy nem a pártok vezetői vagy jelöltjei játsszák le a  képzeletbeli kártya játékot, hanem minden szavazónak egyenként, passziánsz jelleggel a saját szoftvere számolja ki, hogy kire érdemes szavaznia egymástól függetlenül, offline, központi koordinációtól mentesen. Ahhoz azonban, hogy körzetenként minden szavazó mégis ugyanazt a tanácsot kapja, a kiindulási lapjaiknak egyezniük kell! Eközben ahhoz, hogy orszagos szinten körzetről körzetre valtozó legyen a végeredmény, így tükrözve az országos népszerűségi szinteket, az egyes körzetekben azonos, de az eltérő körzetekben már más és más leosztásra van szükség az egyes "passziánszozó" applikációkban. Ezt a két feltételt egyszerre teljesíti, ha a lapjárást a körzetenként változó, de egy adott körzetben azonos névlistakat bemenetként használó ál-véletlen generátor segítségével osztjuk ki. Mintegy a körzeti név listákat használva egységes igazodási pontként.

A lapjárást még célszerű a választás előtti, utolsó előtti - kb. 1 hetes - Joker sorsolás eredményétől is függővé tenni, több okból is:
1) szinte az utolsó napig nem derül ki, kiket fog javasolni a szoftver, így lejáratni, politikailag támadni sem tudni, melyik körzetben kiket kell pontosan
2) a pártok körzetenkénti reprezentációja, bár közelíteni fogja azok korábban mért országos népszerűségét, de a statisztikai folyamat szórása és a körzetek véges száma miatt ez matematikailag nem lehet tökéletes, lesz amelyik párt a pontos népszerűségéhez képest kicsit felül reprezentáltabb lesz, lesz amelyik alul, és a Joker sorsoláson múlik gyakorlatilag, hogy ez végül az adott választáson éppen pontosan hogyan alakul
3) a 2) pont szerinti eltérések véletlenszerűen alakulnak választásról választásra, amíg a választáshoz ezt az algoritmust használjuk és a mostani törvény hatályos
4) a különböző későbbi választásokon akkor is más és más eredmény születik majd, ha történetesen egy-két helyen ugyanazok a nevek indulnának

Az algoritmus működéséhez kritikus, hogy
 - mindenki precízen és pontosan ugyanazt az algoritmust használja
 - az egy körzetben szavazók ugynazokat a neveket adják meg (ékezet, kis és nagy betű, de még a szóközök száma (1) is befolyásol)
 - országosan pedig azonos esélyeket adjanak meg az egyes pártok helyi indulóinak (utóbbihoz per pillanat jó kiindulási alap lehet az önkormányzati választás, máskor a legutolsó hasonlóan hiteles országos népszerűségi felmérés)
 - a Joker szám ismert legyen mindenki számára (ezért érdemes az egy héttel korábbit használni, ha a sorsolás "véletlenül" elmaradna, akkor "ééééhhnn" formátumban a választás napja adandó meg)

Ha a kormányt leváltani akaró szavazó polgárok mind, önként ezen eljárás szerint választanak, akkor gyakorlatilag csak az egyszerű, abszolút többségükön múlik egy-egy körzet megnyerése, még akkor is, ha több, egymás közt nem koordináló ellenzéki párt száll versenybe!

A vázolt eljárás offline, önállóan számolja ki a javasolt jelölteket, használata semmilyen központi adatgyűjtést nem igényel, és központosított koordinációt is csak annyiban tesz szükségessé, hogy ha a lakosság több különféle alkalmazást használna, vagy több különféle véletlen szám forrást adna meg (egy hetes Joker helyett), azzal újfent megosztaná saját magát a helyi ellenzéki jelöltek között, és valószínűleg elveszítené az helyi választási körzeteket.

Arra az esetre ha több applikáció létrehozása miatt komprimittálódna a szavazatok egységesítése, és nem sikkerülne időben megszervezni, hogy melyiket használjuk egységesen, marad a _vészforgatókönyv: az ABC sorrendben 1. (első) releváns ellenzéki körzeti jelölt választása!_
